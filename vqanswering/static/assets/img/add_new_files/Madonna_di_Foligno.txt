Questa è una copia ubicata a Foligno del dipinto Madonna con bambino , grande quasi quanto l’originale, del celebre dipinto di Raffaello, eseguito tra 1511 e 1512 per il nobile e dotto folignate Sigismondo de Conti, segretario domestico di Giulio II e prefetto della fabbrica di San Pietro, che ne volle ornare la sua cappella nella chiesa francescana di Santa Maria in Aracoeli a Roma. Pervenuta alla cattedrale di San Feliciano con l’eredità Roscioli del Settecento (sul retro della tela compare il numero d’inventario), deve essere stata eseguita quando l’originale si trovava presso il Monastero di Sant’Anna a Foligno, su commissione di Bartolomeo o di Giovanmaria Roscioli. Si ipotizza che ne possa essere autore il Cavalier d’Arpino, esecutore di diverse copie di Raffaello ed estimatore della Madonna di Foligno, come testimoniamo da Ludovico Jacobilli.

L’opera originale Madonna di Foligno è un dipinto a olio su tavola trasportato su tela (320 × 194 cm) di Raffaello, databile al 1511-1512 e conservato nella Pinacoteca Vaticana nella Città del Vaticano.

il dipinto orinario venne commissionato da Sigismondo de' Conti, segretario (scriptor apostolicus) di papa Giulio II, come ex voto per il miracolo che aveva visto uscire la sua casa di Foligno illesa dopo un evento di non chiara origine (bolide o fulmine globulare, oppure, ancora, uno scoppio di bombarda che lancia una palla infuocata)[1][2]. L'opera, che fu la prima pala d'altare romana dipinta da Raffaello, si trovava sopra l'altare maggiore della Basilica di Santa Maria in Aracoeli a Roma, nella cui abside era collocata la tomba di Sigismondo. Nel 1565 Anna Conti, una monaca nipote del donatore, la fece trasferire nella chiesa di Sant'Anna a Foligno, presso il Monastero delle Contesse della Beata Angelina dei Conti di Marsciano. Nel 1797 fu requisita durante l'occupazione francese e portata a Parigi, nel Grande Museo del Louvre. Visto il precario stato di conservazione del dipinto, fu deciso di trasportarlo su tela e, per migliorare la resistenza all'umidità della preparazione pittorica, questa venne cosparsa di olio e biacca: l'intervento di restauro venne realizzato tra 1800-1801 da Francois Toussaint Hacquin, sotto l'occhio vigile di una commissione che trascrisse in una relazione le fasi del restauro del dipinto in ordine cronologico con le loro motivazioni per analizzare i rischi e i vantaggi del trasporto del colore. Tale relazione, pubblicata nel 1802, è l'unica relazione di questo genere ad essere pubblicata e tutt'oggi è un'importantissima fonte di studio per la Storia del restauro.
In seguito ai recuperi del Canova, che sosteneva la non validità del Trattato di Tolentino, il dipinto tornò in Italia (1816), ma il pontefice Pio VII decise di trattenerlo a Roma nella Pinacoteca Vaticana, come altre opere importanti d'arte sacra. L'opera è datata al 1511-1512, mentre l'artista lavorava alla Stanza di Eliodoro, ed è il precedente più vicino alla Madonna Sistina.
Nel 1957-1958 fu restaurata sotto la direzione di Cesare Brandi.
Dopo l'esposizione a Milano terminata il 12 gennaio 2014 l'opera è tornata a Foligno ed è stata ufficialmente presentata sabato 18 gennaio 2014, alle ore 12, in una conferenza, presso Palazzo Trinci. L'opera è stata esposta presso il monastero di Sant'Anna fino al 26 gennaio 2014.

La Madonna col Bambino, vestita in abiti con i due tradizionali colori rosso come madre e azzurro come regina, appare seduta sulle nubi e circondata da un disco aureolare, a sua volta attorniato da una corona azzurra di angeli serafini che prendono forma dalle nuvole.
Ai piedi di Maria si stende un paesaggio naturale dal quale emerge una cittadina sovrastata da un arco luminoso, entro cui è inserita una palla infuocata che sembra cadere sulle case.
In basso, da sinistra, sono raffigurati a coppie san Giovanni Battista con san Francesco d'Assisi (fondatore dei Minori che reggevano la chiesa) che impugnano entrambi una croce, e in una inconsueta veste azzurra san Girolamo, riconoscibile dal leone mansueto, che presenta a Maria il committente inginocchiato ritratto di profilo. Sigismondo indossa un sontuoso mantello di colore porpora foderato di pelliccia d'ermellino identificabile come dogalina (la lunga sopravveste foderata di pelliccia che portavano tradizionalmente i magistrati veneziani e il doge tra i secoli XV e XVI), da cui fuoriescono le maniche nere dell'abito sottostante. Al centro si vede un angioletto che rivolge uno sguardo trasognato verso l'apparizione celeste; regge in mano una tabella biansata all'antica priva di iscrizioni.

Ipotesi interpretativa Oltre alla consolidata interpretazione del dipinto come ex voto, l'iconografia della pala è stata messa in relazione con un preesistente affresco (ora distrutto) di Pietro Cavallini nella stessa basilica di Santa Maria in Aracoeli, che rappresentava l'apparizione di Maria con Bambino avvolta in un cerchio di luce sul Campidoglio a Roma all'imperatore Augusto nel giorno della nascita di Gesù, secondo la storia narrata nella Leggenda aurea di Jacopo da Varagine. Il dipinto, posizionato originariamente sotto questo affresco, ne riprenderebbe il tema adattandolo a epitaffio sepolcrale del committente, morto a circa 80 anni, prima del completamento della pala. Questo giustificherebbe il volto scavato dell'anziano committente, che appare come una sorta di maschera funeraria; così come la tabula ansata priva di iscrizioni tenuta dall'angioletto, riproporrebbe un'iconografia sepolcrale di origine paleocristiana, ma presente anche nei monumenti funebri del XV secolo come la tomba del papa Sisto IV

STILE
Nel paesaggio, dall'atmosfera umida e trepidante, con effetti luminosi di grande originalità, sono leggibili influenze del tonalismo veneto, nonché di autori ferraresi quali Dosso Dossi. La posizione al centro della pala per rievocare l'evento miracoloso ricorda inoltre l'impostazione della Pala Portuense di Ercole de' Roberti. La Vergine ricorda quella dell'Adorazione dei Magi di Leonardo e il Bambino quello del Tondo Doni di Michelangelo, quasi a voler seguire una sorta di "contaminatio" di modelli illustri.
Il collegamento tra le due parti della pala è intensificato dall'orchestrazione cromatico-luminosa e dai numerosi rimandi di gesti e sguardi: Giovanni, Francesco adorante e l'angioletto indirizzano l'occhio dello spettatore verso Maria, che si rivolge al donatore, ricambiata. Il gruppo della Madonna col Bambino è raccolto in un ovale sotto il mantello protettivo di Maria e, come nelle migliori opere del Sanzio, ha quella viva naturalezza che rende l'ideale bellezza estremamente familiare allo spettatore. Il Bambino ad esempio non è ritratto come il dio benedicente conscio della sua missione, ma come un vero e proprio fanciullo che sembra divincolarsi dall'abbraccio della madre per coprirsi sotto il velo. Il figlio, bellissimo, sereno, sonnolento, è in posizione speculare: appoggia la gamba sinistra piegata sulla coscia della madre, mentre con la destra, diritta, si regge su una nuvola, con analogo effetto longitudinale. Maria sostiene col braccio sinistro l'infante, che si divincola graziosamente o meglio subisce uno di quei guizzi torsionali che sono provocati dal solletico. Infatti, il medio della mano destra della madre giocherellona sembra titillare il bimbo sotto l'ascella con ludica affettuosità.
Straordinariamente acuto è il ritratto del committente, spesso giudicato una delle migliori prove in assoluto del Sanzio in questo genere. L'anziano prelato ha il volto scavato, gli zigomi angolosi, gli occhi infossati ed espressivi, le mani ossute e grinzose

Storie
Si tratta della prima pala d’altare romana di Raffaello, commissionata intorno al 1512 come ex voto da Sigismondo de’ Conti, segretario di Papa Giulio II, per la chiesa di Santa Maria in Arcocoeli sul Campidoglio.
Maria e Gesù sono rappresentanti in cielo, mentre sulla terra ci sono san Giovanni Battista, San Francesco, il committente e San Girolamo. Sullo sfondo, i due fenomeni celesti che hanno contribuito alla celebrità dell’opera e che illuminano l’abitato: un arcobaleno e un corpo infuocato che precipita su una casa. Questo è stato interpretato come una bombarda, cometa o meteorite, ma probabilmente va ricondotto alla scampata morte del committente Sigismondo, che fu all’origine dell’opera. Nel 1565 la pala venne portata a Foligno, nel monastero di Sant’Anna, dove era badessa la nipote di Sigismondo, Anna de Comitibus. Da allora fu motivo di attrazione per molti viaggiatori illustri, e ispirò molti pittori locali, tanto che prese il nome di Madonna di Foligno.
Requisita dai francesi nel 1797, l’opera tornerà in Italia dopo la caduta di Napoleone, e sarà collocata definitivamente ai Musei Vaticani.
La tavola fu commissionata nel 1511 da Sigismondo de' Conti per l'altar maggiore della chiesa di S. Maria in Aracoeli a Roma. Da qui passò nel 1565 alla chiesa di S. Anna presso il Monastero delle Contesse a Foligno e, dopo il rientro dalla Francia, ove era stata trasferita nel 1797 in seguito al Trattato di Tolentino, entrò a far parte della Pinacoteca Vaticana (1816).
Sigismondo de' Conti, illustre umanista di Foligno, è raffigurato genuflesso in preghiera sulla destra: San Gerolamo, in abito rosso cardinalizio, lo presenta alla Vergine, seduta in gloria col Bambino; sulla sinistra San Giovanni Battista, vestito di pelli, indica la visione celeste, davanti alla quale si inginocchia San Francesco, protettore dei Minori, alla cui chiesa il quadro era destinato.
Il dipinto fu ordinato da Sigismondo de' Conti come ringraziamento alla Vergine per aver salvato la propria casa di Foligno, colpita da un fulmine: l'episodio è ricordato nello splendido inserto di paesaggio sullo sfondo. L'angioletto al centro della composizione regge una targa senza iscrizione, destinata probabilmente a ricordare il voto esaudito dalla Vergine.
Il dipinto si può datare tra il 1511 e il 1512, nel periodo in cui Raffaello stava lavorando nella Stanza di Eliodoro in Vaticano (appartamento di Giulio II).


Date: 1511-1512
Measurement: 320 × 194 cm
Maker: Seguace di Raffaello
Materials and techniques: Olio su tavola trasportato su tela
Location: Museo Capitolare Diocesano di Foligno
Subject: Madonna con bambino, arte sacra, santi, angelo
Type of object: Dipinto, tela/pittura ad olio
Link: http://www.museifoligno.it/i-musei/museo-capitolare-diocesano